---
title: Isbanen
toc: true
---

# Arbeidsdokument for Skøytebanen på Skolen

Foreldrene i 3. klasse har det fulle og hele ansvaret for skøytebanen.

## Utstyrsliste

*   Nøkler til lager/skole
*   Rørleggertang til å skru på vann
*   Lommelykt
*   Vanntette hansker
*   Gode klær

---

## Forarbeid

### 1. Befaring og forberedelse

*   Utfør en grundig befaring av området hvor skøytebanen skal etableres. Anbefalt mål i bredden er minimum 30 meter, da banen har en tendens til å krympe litt utover vinteren pga. snøfall/måking.
*   Fjern eventuelle steiner, kvister og andre ujevnheter på overflaten for å sikre en jevn skøytebane. Bruk rake til å dra ut ujevnheter i grusen om nødvendig.
*   Om det kommer litt snø før man begynner vanningen er det bare fint. Da komprimeres underlaget ved å kjøre en bil ned på banen. *(Se bilde 1)*. Kjør frem og tilbake over hele flaten til grunnen er skikkelig komprimert. Dette gir et godt grunnlag for første vanning og man unngår at vann renner vekk om det kun er grus.
*   Vurder å lage lister for ansvarlige gjennom vinteren. (En bør ha hovedansvaret).
*   Noen må ta over ansvaret for Facebook-siden til skøytebanen.

{{< callout type="warning" >}}
  **Overlevering av Facebook-gruppe**

  Etter sesongen slettes medlemmene og nye fra «årets 3. klasse» legges inn. Ansvarlige må sørge for at denne FB-gruppen «går i arv» påfølgende år. Ta kontakt med skolens ledelse og få navn på klassekontakt for 3. trinn når du er ferdig med ditt ansvar for sesongen.
{{< /callout >}}

### 2. Vannuttak

*   Vann skal hentes fra kummen ved porten inn til fotballbanen. *(Se bilde 2 og 3)*.
*   Sørg for at kummen alltid holdes fri for snø og is for å sikre uhindret tilgang.
*   Om det ikke er en kumåpner tilgjengelig, legg stropper under kumlokket for å lett løfte av lokket, eller bruk spett. *(Se bilde)*.

---

## Utstyr og Tilkobling

### 1. Slange

*   Bruk brannslanger (3 stk) for å nå frem til hele banen. Slangene og sprøyte ligger i FAU-rommet.
*   **Instruksjon for korrekt tilkobling av slangen:**
    1.  Pass på at koblingene står i åpen posisjon. *(Se bilde)*.
    2.  Sett koblingene imot hverandre og vri i lås. Dette er likt på slanger, sprøyte og nede i kummen. *(Se bilde)*.
    3.  Er de vrange å få sammen, står låsene i feil posisjon. Vri til åpen posisjon. *(Se bilde)*.

### Verktøy

Du trenger en **rørleggertang** for å skru på vannet. *(Se bilde)*.

{{< callout type="warning" >}}
  **OBS!** Vær forsiktig og prøv deg frem rolig her. Det er ikke mange cm. å vri for å åpne/lukke, og man skal ikke bruke mye kraft.
{{< /callout >}}

### Viktig om utstyr og sikkerhet

*   **Oppbevaring:** Slangene og sprøyta må ikke fryse og må derfor oppbevares varmt. Enten må noen ta med seg utstyret hjem, eller det må legges inn på skolen i et låst rom (FAU-rom eller annet avtalt rom).
*   **Sikkerhet:** Veien må stenges slik at ingen kjører over slangene. Overkjøring med piggdekk er ikke gunstig og kan lage hull.

---

## Arbeidsprosedyre

1.  **Fjerning av snø og is fra kummen**
    Før vannuttak påbegynnes, sørg for at kummen er fri for snø og is (det er vanskelig å få ut snø som raser ned i kummen). Bruk en snøskuffe og eventuelt en ishakke for å rydde kummen.

2.  **Tilkobling av slangen**
    Følg instruksjonene for å koble slangen til vannuttaket. Sørg for at tilkoblingen er tett for å unngå vannlekkasje.

    {{< callout type="warning" >}}
      **Obs!** Det er veldig viktig at isolasjonsmatten til kranen er hel og legges på plass for å hindre at kranen fryser etter bruk/vanning når slangen er koblet fra igjen.
    {{< /callout >}}

3.  **Sprøyting / vanning av skøytebanen**
    Start med å forsiktig sprøyte skøytebanen med et jevnt lag vann.

    {{< callout type="info" >}}
      **Viktig!** Det beste er mange tynne lag. Om det legges på mye vann med en gang, blir det dårlig og porøs is. Gjenta prosessen etter behov for å oppnå ønsket is-tykkelse.
    {{< /callout >}}

### Vedlikehold

*   **Snømåking:** Isen må måkes etter hvert snøfall igjennom vinteren. To store snøskuffer og bred skrape finnes i FAU-rommet. Når banen er i sesong, kan disse henges på veggen under trappen (høyre side av vinduene til skolekjøkkenet) og låses med kodelås. Koden er `1923` (Fødselsår til Hjalmar Johan «Hjallis» Andersen). Om skuffene er lett tilgjengelige, er det lettere å få hjelp til måking.
*   **Snøfreser:** Om noen foreldre har snøfreser vil dette gjøre jobben mye lettere ved mye snø. Tung måker/traktor anbefales ikke, da det kan ødelegge isen.
*   **Tømming av slanger:** Slangene må tømmes for vann før de rulles pent sammen og oppbevares varmt. *(Se bilde)*. Tømming gjøres enklest ved å dra slangene nedover veien langs grøfta (venstre side ved kummen) for å få fall. Pass på at endene legges ut i grøfta for å unngå at det blir glatt i veien.
*   **Lys:** Lysbryter som slår på timer/lys på banen for 3 timer, finnes inne på SFO. *(Se bilde for lokasjon)*.

### Vedlikehold av kanter

Det er viktig at kantene på banen ryddes for snø og holdes ekstra ved like. Om man ikke gjør dette jevnlig, vil banen krympe raskt. Om smeltet snø og slaps fryser, vil det kreve mye jobb å rette opp dette, da man først må hakke opp kantene med spader og fjerne isen før ny vanning.

{{< callout type="info" >}}
  Dette dokumentet er levende og bør revideres ved endringer fra år til år, slik at neste trinn slipper å finne opp alt på nytt.
{{< /callout >}}

---

## Erfaringer

Her er det viktig at erfaringer fra sesongene legges inn av hver klasse slik at arbeidsdokumentet blir så godt som mulig. Legg gjerne ved ansvarslister, kvitteringer og annet relevant.

### Tips og erfaringer fra 2024/25

*Fra ansvarlig klassekontakt, John Olav Nicholson*

*   **Hovedansvar:** Det er viktig at én person tar hovedansvar for skøytebanen slik at noen har «eierskap». Dette bør være en av klassekontaktene.
*   **Dugnad:** På foreldremøte før høsten bør man forsøke å få med så mange som mulig til å bidra. Dette er ikke en oppgave for én person. Med 3-4 personer går både vanning (ca. 30 min) og snømåking (ca. 1 time) veldig greit.
*   **Facebook-gruppen:** Ansvarlig klassekontakt tar over som administrator for Facebook-gruppen: **Icemakers Bønsmoen skole**.
    *   Alle foreldre (som har Facebook) bør bli medlemmer.
    *   Siden kan brukes til løpende oppdateringer, meldinger, og for å organisere dugnad.
    *   #Motivasjon #Fellesskap #Dugnad

{{< callout type="warning" >}}
  **Overlevering av Facebook-gruppe**

  Etter sesongen slettes medlemmene og nye fra «årets 3. klasse» legges inn. Ansvarlige må sørge for at denne FB-gruppen «går i arv» påfølgende år.
{{< /callout >}}

{{< callout type="info" >}}
  ### Til slutt
  Det er ikke til å legge skjul på at det er noe jobb med banen, og du må regne med en del timer i løpet av vinteren, men vi gjør dette for ungene våre. Du vil få mye glede av å se at de storkoser seg på skøyter i gym, friminutter, SFO og i helgene. Du gjør en viktig jobb for fellesskapet og skaper barndomsminner!

  **Kontakt ved behov i 2025/26-sesongen:**
  John Olav Nicholson – Telefon `481 68 940`
{{< /callout >}}

---

{{< callout type="error" >}}
  **VIKTIG!** Alt utstyret MÅ legges tilbake på FAU sitt lager og nøkkel må leveres når sesongen er over.
{{< /callout >}}
